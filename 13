পানামা খালে যুক্তরাষ্ট্রের পূর্ণ প্রবেশাধিকার নিশ্চিতে সামরিক পদক্ষেপের চিন্তা করছে পেন্টাগন। হোয়াইট হাউসের অনুরোধে কৌশলগতভাবে গুরুত্বপূর্ণ এই জলপথে যুক্তরাষ্ট্রের চলমান প্রবেশাধিকার নিশ্চিত করতে পেন্টাগন বিষয়টি খতিয়ে দেখছে বলে জানা গেছে। ফাঁস হওয়া ট্রাম্প প্রশাসনের অন্তর্বর্তীকালীন জাতীয় নিরাপত্তা নির্দেশিকার নথিতে এমন তথ্য পাওয়া গেছে।

এদিকে মার্কিন প্রেসিডেন্ট ডোনাল্ড ট্রাম্প কৌশলগত খালটি ‘পুনরুদ্ধারের’ লক্ষ্যে বিকল্প বিবেচনা করছেন এমন খবরের মধ্যে পানামা সরকার বলেছে, তারা তার সার্বভৌমত্ব রক্ষায় ‘দৃঢ়’ থাকবে। তিনি বলেন, এটা পরিষ্কার করে বলা— খালটি পানামানিয়ানদের এবং তাই থাকবে।
