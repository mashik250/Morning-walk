মাহবুব মোর্শেদকে ঘিরে বাসসে অসন্তোষ; আওয়ামী পুনর্বাসনের অভিযোগ।


মাহবুব মোর্শেদ বাসস পরিচালনায় হাসিনা আমলের রীতি, পদ্ধতি, অনিয়ম ও দুর্নীতিকে সুশাসনের মানদণ্ড নির্ধারণ করেছেন। তাঁর গৃহীত নীতি ছাত্র-জনতা বিপ্লবী সরকারের আদর্শ-উদ্দেশ্যের সাথে সম্পূর্ণ সাংঘর্ষিক। এরই সুবাদে স্বৈরাচারী আমলে বেআইনিভাবে নিয়োগপ্রাপ্ত শতাধিক ফ্যাসিবাদের অনুচর-আওয়ামী লীগ ক্যাডার এখনো আছে বহাল তবিয়তে। হাসিনা আমলে এসব ক্যাডার মর্জিমাফিক বেতন-ভাতা হাতিয়ে সরকারি অর্থ হরিলুট করেছে। এদের কেউ কেউ নিশ্চিতভাবে বাংলাদেশের নিরাপত্তা, স্বাধীনতা ও সার্বভৌমত্বের জন্য হুমকি। তবে বর্তমান এমডির নিরাপত্তা হেফাজতে থেকে ভারতীয় সংবাদ মাধ্যমে তাঁরা পূর্বের ন্যায় কাজ করছেন যা চাকুরিবিধির গুরুতর লঙ্ঘন।
